<div class="tplContainer">
	<div class="title">Vodič po Golom otoku</div>
    <div class="title" style="height:100%; overflow:auto">
    	<div style="width:485px; float:left">
            <span style="line-height:25px">   
                <strong>VLADIMIR BOBINAC:
                <br />
                VODIČ  KRETANJA PUTEVIMA GOLOG OTOKA / zemljopisna karta Golog otoka  u prilogu</strong>
            </span>
            <br /><br />
            <span style="font-size:12px">
                <strong>Vladimir Bobinac</strong> je autor još neobjavljenog autobiografskog životopisa “Informbirovac-R12” , gdje je opisao svoj put od zagrebačkog studenta koji je poslan na “preodgoj” na Goli otok, a danas povremeno vodi turističke grupe po Golom otoku.
                Ovo poglavlje predstavlja završni dio tog životopisa.
            </span>
        </div>
        <div style="width:170px; height:170px; float:right; text-align:center">
        	<img alt="" src="res/gallery/bo.jpg" />
        	<span>Vladimir Bobinac, Krk</span>
        </div>
    </div>
	<div>
		<p style="text-align:center"><img alt="" src="res/gallery/vodic/karta.png" /></p>
		<br />
			<img alt="" src="pixel.gif" class="offset" />Objavom Rezolucije Informacionog biroa  28.o6.1948 g. dolazi do raskida odnosa sa članicama Informacionog biroa i vodećim SSSR-om i preko noći se mijenjaju mjerila vrijednosti vodećih ličnosti Staljin - Tito. <br />
			Dijelu članstva KPJ zbunjenom nastalim pomjenama nameće se pitanje a ZAŠTO ? <br />
			Bila je dovoljna i sumnja, u tako kritičnim danima, da se dospije u zatvor pod optužbom prihvaćanja stavova kobne Rezolucije. <br />
			Val sumnje vladajućih u odanost članstva KPJ puni zatvore, dovodi do potrebe izoliranja osumnjičenih i specijalnim metodama primijenjenim prema zatvorenicima na Golom otoku "očistiti" društvo od mogućih neznanih neprijatelja. <br />
		<br />
		<br />
			<img alt="" src="pixel.gif" class="offset" />Površina Golog otoka od 4,7 km2 bila je dovoljna za četiri logora na otoku. Najviši vrh Glavina izdiže se iznad mora na 227 m i na njemu su iskopani rovovi i postavljena osmatračnica.<br />
			Otok se nalazi između dva nenaseljena otoka, otoka Prvića i otoka sv. Grgur, te na južnoj strani nasuprot strmih stijena otoka Raba.<br />
			Na obali u dužini 145 km razvukla se planina Velebit sa malo naseljenih mjesta u priobalju.<br />
			Klimatski otok je poznat po žarkim i sušnim ljetima, a zimi po jakom pa čak i orkanskom vjetru, buri, koji se ruši s planine Velebit na more i otok. <br />
			Odabir mjesta za otvaranje logora za političke nepodobne građane morao je udovoljiti slijedećim uvjetima:<br />
		<ul>
		<li>izoliranost</li>
		<li>tajnost</li> 
		<li>nemogući bijeg</li>  
		</ul>
		<br />
			<img alt="" src="pixel.gif" class="offset" />Nakon uvida koji su obavili organi UDB-e (Uprave državne bezbednosti) Goli otok u potpunosti je udovoljavao ovim uvjetima.<br />
			U prostoru između ovih otoka uvedena je zabrana plovidbe brodovima. <br />
			Danas, ulaskom broda u taj prostor i plovljenjem uz sjeveroistočnu obalu otoka sv. Grgur, ispod stijena koje se vertikalno ruše u dubine tamno plavog mora, pažljivim promatranjem uočit će te niz bunkera  - utvrđenja, sakrivenih u kamenjaru rubnih dijelova otoka, građenih radom kažnjenika.<br />
			Planski građena utvrđenja predviđena su za obranu otoka s mora na kojima se nalaze logori za političke zatvorenike, jer u slučaju vojne intervencije SSSR-a i graničnih država istočnog bloka ovi otoci bili bi sigurno u prvom planu napada. U godinama 1949/50/51 postojala je moguća vojna intervencija. <br />
			Prije okretanja broda prema Golom, na otoku sv. Grguru u uvali otvorenoj prema Velebitu, nalaze se vidljivi ostaci logora za žene koji je izgrađen i otvoren 1949 godine.<br />
		<br />
		<br />
		<p style="text-align:center">
			<img alt="" src="res/gallery/vodic/grgur.JPG" /><br />
			<span class="chapterImage">slika 1. Ostaci logora na Grguru</span>
		</p>
		<br />
			<img alt="" src="pixel.gif" class="offset" />Na Golom otoku od rta Sajalo otvara se uvala Melna i tu su vidljivi prvi objekti na otoku. Prvobitno za boravka političkih zatvorenika ovdje se nalazilo malo brodogradilište za servisiranje brodova drvene građe u službi logora i uprave. Sada su ovdje radione i pristanište. U pilani rezano je drvo dopremljeno sa Velebita.<br />
			Brod uplovljuje u uvalu Mala Tetina, kažnjenički pogrešno nazvana Mala draga, prvo pristanište na otoku na ulazu kojeg je bunker - stražar. <br />
			Iznad pristaništa lijevo, već sa broda vidite zgradu izgrađenu od golootočkog kamena 1949. godine, to je prvi objekt građen na otoku. <br />
		<br />
			Od broda, pristaništa, krenite putom oko 50 metara do prvog odvojka za skretanje u desno.
		<br />
		<br />
		<p class="chapterTitle">I.</p>
			<img alt="" src="pixel.gif" class="offset" />Na ovom mjestu nalazio se prvi od četiri logora na otoku. Prvi kažnjenici dovedeni su 9.VII.1949 godine. Ovdje, na tom mjestu, došlo je i do prvog sukoba između kažnjenika. Dvojica su u sukobu ubijena a tridesetak je prebijeno. Sve se odigravalo na očigled službenika logora i policije iz osiguranja.
		<br />
		<br />
		<p class="chapterTitle">II.</p>
		<p style="text-align:center"><img alt="" src="res/gallery/vodic/Vodic_6.JPG" /><br /><span class="chapterImage">slika 2. "Hotel"</span></p>
			<img alt="" src="pixel.gif" class="offset" />Desnim putom, laganom uzbrdicom, nakon oko 6o metara stižete do zgrade "Hotela" izgrađene 1950. g. u kom se nalazila Uprava logora     
			Iza lijepog pročelja ove zgrade, u pozadini, nalazile su se sobe, prostorije oficira isljednika, kamo su kažnjenici dolazili na raport i ispitivanje.
		<br />
		<br />
		<p class="chapterTitle">III.</p>
			<img alt="" src="pixel.gif" class="offset" />Prolazom ispod arkada "Hotela" izlazite na betonirani široki put i na prvom odvojku u lijevo možete skratiti šetnju i ponovno skretanjem u lijevo doći do pristaništa. Nastavite li kretanje, prvobitnim putom sa desne strane pogled prati strmu rušeću u more obalu otoka Raba.<br />
			Pogledajte sa puta na rt u moru, između planine Velebit i nasuprot otoka Raba u procjepu nazire se otok Pag.<br />
			Na putu stanite i odmorite se u sjeni stabala. <br />
			Šumu, svako drvo u njoj, podigao je i uzgojio Čovjek kažnjenik.
		<br />
		<br />
		<p class="chapterTitle">IV.</p>
			<img alt="" src="pixel.gif" class="offset" />Put vas dovodi do uvale Velika draga na kraju koje se sakrivena od pogleda s mora nalazi  službenim imenom Velika žica izgrađena rukama prvih kažnjenika l950. godine.<br />
			Blagim silaskom puta povrh mora u pozadini otoka pogled plijene osunčani ili osniježeni vrhovi planine Velebit.<br />
			Stanite na mjestu s kojeg se pruža pogled na Žicu. Ovdje u 15 paviljona nastambe su kažnjenika, a u dva posljednja na vrhu Žice bolnica. Vremenom žica je uklonjena. Paviljoni porušeni. <br />
		<p style="text-align:center"><img alt="" src="res/gallery/vodic/Vodic_7.JPG" /><br /><span class="chapterImage">slika 3. Žica</span></p>
		<br />
			<img alt="" src="pixel.gif" class="offset" />Na prostoru na dnu Žice poduža zgrada sa lijeve strane su pekara, kuhinja i "kinodvorana" sa sjedištima na tlu na tucanom kamenu.<br />
			Sa ovog puta ako želite ući i prošetati prostorom Žice odvojite se i krenite drugim putem u desno kojim stižete do ulaza u Žicu. Ne zaboravite "Tko uđe nek se kani svake nade"  (Dante, "Pakao").<br />
			Uđite, popnite se stepenicama, prođite kroz zgradu koja presijeca nekadašnju Žicu i stižete do dijela logora sa još vidljivim ostacima temelja nekadašnjih paviljona.<br />
			U Žici u danu nalazilo se oko 3.500 kažnjenika.<br />
		<p style="text-align:center"><img alt="" src="res/gallery/vodic/Vodic_1.JPG" /><br /><span class="chapterImage">slika 4. Zatvor</span></p>
		<br />
		<p class="chapterTitle">V.</p>
			<img alt="" src="pixel.gif" class="offset" />Izlazom iz Žice dolazite na put kojim ste se prije kretali i nastavite kretanje dalje u suprotnom smjeru i  oštrom uzbrdicom stižete do zgrade u koju možete ući i prolazom kroz nju stižete u zatvorsko dvorište. U ovoj zgradi nalazila se policija, ili, kako su ih kažnjenici morali oslovljavati, "komandiri". Pogledom uokolo sa dvorišta vidite prozore tamnice.<br />
			Izlazom, okrenuti zgradi leđima, sa lijeve strane vodi put do trećeg logora na otoku, službenim nazivom R-5  (Radilište pet). Logor se nalazio u Senjskoj uvali okrenutoj prema Velebitu.<br />
			Ovdje su l950./51. g. izdržavale kaznu žene - političke osuđenice.<br />
			Sa istog mjesta gledano desno je kamenom ograđena cisterna a povrh nje naplava za sabiranje kiše.<br />
			Popnite se i pogledajte naplavu, a odavde se pruža pogled na Žicu.
		<br />
		<br />
		<p class="chapterTitle">VI.</p>
			<img alt="" src="pixel.gif" class="offset" />Krenite još jednim usponom i na sljemenu uspona sa lijeve strane puta, čudo rada – tlo, nekada kamen, batom u rukama Čovjeka poravnato, donesenim kamenom na tragaču iz kamenoloma   popločano i načinjeno ovo sabiralište kiše površine oko 16.ooo  metara kvadratnih.
		<p style="text-align:center"><img alt="" src="res/gallery/vodic/Vodic_4.JPG" /><br /><span class="chapterImage">slika 5. Naplava</span></p>
			<img alt="" src="pixel.gif" class="offset" />Sa desne strane puta suprotno od naplave na udaljenosti cca l km zračne linije nalazio se četvrti logor na otoku. Ovdje je zaostala iskopana rupa dubine 8 m i promjera 2o m  koju su u traženju boksita u Prvom svjetskom ratu iskopali zarobljeni od austro-ugaraske ruski vojnici i zaboravljena, da bi se 1950. godine netko sjetio i u rupi smjestio logor za političke osuđenike.
			Službeno to je R- 101 (radilište 101), kažnjeničkim nazivom Petrova rupa.
			Rupa, R - 101, je zatrpana, tragovi loših dana izbrisani su.
		<br /><br />
		<p class="chapterTitle">VII.</p>
			<img alt="" src="pixel.gif" class="offset" />Blagim silaskom puta stižete do "ulice" radionica. Ovdje su proizvodne radionice prvobitno za potrebe logora i radilišta, a kasnije dograđene i proširene. 
			Pokušajte pročitati parole ispisane na zidovima crvenom bojom i složiti vremenom izbrisana slova u parolu: MI GRADIMO GOLI OTOK - GOLI OTOK GRADI NAS .
		<p style="text-align:center"><img alt="" src="res/gallery/vodic/Vodic_3.JPG" /><br /><span class="chapterImage">slika 6. Ulica</span></p>
		<br />
			<img alt="" src="pixel.gif" class="offset" />Na kraju "ulice" uđite u veliku halu metalsko-bravarske radionice i prolazom kroz halu izlazite na prostrani betonirani prostor. Iznad ovog "dvorišta" nalazi se kamenolom. Put "dvorištem" vodi vas do zgrade koju vidite s leđa, dugi zid od kamena. Priđite zgradi s njena pročelja i pred vama je ulaz u "Kuglanu". Gradnja zgrade dovršena je 1951 godine. Služila je za boravak službenika logora u slobodno vrijeme. Unutar zgrade izgrađena je staza kuglane i otuda i naziv "kuglana". Sada se u tom lijepom prostoru nalazi "kino" gdje možete vidjeti projekcije slika građevina na otoku.<br />
		<p style="text-align:center"><img alt="" src="res/gallery/vodic/Vodic_2.JPG" /><br /><span class="chapterImage">slika 7. Kuglana</span></p>
		<br />
			Izlaskom iz "kuglane" krenite putem mimo igrališta. Sa desne strane puta pogledom preko igrališta vidite zid od kamena, "kulisu" starog kaštela, građen kako bi korisnicima pružio ugođaj viteštva.
		<br /><br />
		<p class="chapterTitle">VIII.</p>
			Blagim skretanjem puta u lijevo sa desne strane pred vama je katna zgrada kažnjeničkim nazivom "kamena".<br />
		<p style="text-align:center"><img alt="" src="res/gallery/vodic/kamena.JPG" /><br /><span class="chapterImage">slika 8. "Kamena" zgrada</span></p>
		<br />
			<img alt="" src="pixel.gif" class="offset" />To je prva zgrada građena na otoku 1949. godine. Prvobitno ovdje je bila Uprava logora, a kasnije sjedište policije -"komandira".<br />
			Uđite, razgledajte zgradu i izađite iz nje na vrata prema moru na prostranu terasu ispod koje se nalaze ćelije samice. Znatiželjnici mogu zaviriti u taj prostor kroz naknadno u zidu probijen otvor, prilazom iza zapadnog zida terase. <br />
			Sa ove terase vode stepenice prema moru kojima stižete do pristaništa, do restorana i vašega broda.
		<br /><br />
		<p class="chapterTitle">IX.</p>
			<img alt="" src="pixel.gif" class="offset" />Laganom šetnjom ovim putem u trajanju dva sata i dužini oko 2,5 km obišli ste logor, prvi poslijeratni logor u Evropi.<br />
			Putovi i objekti koje ste obišli ovom šetnjom građeni su rukama ljudi, političkih zatvorenika u jednom lošem danu.<br />
		<br />
		Goli 2008 g.<br />
		Pripremio: Vladimir Bobinac, kažnjenik na Golom otoku<br />
		<br />
		<br />
		Početak i kraj
		<br />
		<br />
		Redoslijed  događaja:
		<ul>
		<li>prva grupa osuđenika dovedena na otok  09.o7.1949 g.</li>
		<li>politički osumnjičeni i suđeni kažnjenici na otoku izdržavaju  kaznu do 1958 g.</li>
		<li>od 1958 do 1988 godine otok postaje zatvor za osuđenike za kriminalna djela.</li>
		</ul>
		<br />
		<img alt="" src="pixel.gif" class="offset" />Broj političkih zatvorenika presudom suda ili suđenih administrativnom mjerom bez suda: društveno korisnim radom pod optužbom neprijateljskog djelovanja na liniji Rezolucije Informacionog biroa, bilo je prema podacima sačuvanim u Državnom arhivu u Zagrebu  16.731 osoba.<br />
		<br />
		Umrlih na otoku i opet prema podacima iz Državnog arhiva u Zagrebu bilo je 450 osuđenika.
		<br />
		<br />
		Tko zna ?
		<br />
		<br />
		Otok Goli i otok sv. Grgur jednog će dana biti Spomen područje ili još nešto više:
		<br />
		PORUKA I OSUDA ZLOSTAVLJANJA NEMOĆNOG ČOVJEKA BILO GDJE I U IME BILO KOGA !
		<br />
		<br />
    </div>
</div>
