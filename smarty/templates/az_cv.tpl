<div class="tplContainer">
	<div class="title">Biografska bilješka</div>
    <div>
    	<img id="imgAz" alt="" src="res/gallery/az.jpg" />
<strong>Ante Zemljar</strong> (1922.-2004.) - biografska bilješka
<br/><br/>
Rođen je 1922. godine u Pagu. Osnovno i srednjoškolsko obrazovanje stekao je u Pagu i Šibeniku, a u Zagrebu je diplomirao komparativu književnost na Filozofskom fakultetu.
Sudionik je NOB-a od 1941. kao ilegalac, politički radnik i časnik.
<br/><br/>
Od 1949. do 1953. kao politički zatvorenik prošao je torturu na Golom otoku. 
<br/><br/>
Ante Zemljar se u hrvatskoj književnosti ogledao kao pjesnik, pripovjedač, putopisac, romanopisac, kritičar i scenarist. Surađivao je u gotovo svim relevantnim književnim časopisima, a pisao je i radiokomedije te filmske scenarije.
Posebno se istakao tzv. otočnom književnosti, opisavši u nekoliko knjiga podneblje i ljude iz kojega je potekao - Hrvatsko primorje i kvarnerske otoke.
Objavio je slijedeće knjige:
<br/><br/>
<ul>
<li>Mozaik  (Rijeka, Riječko književno i naučno društvo, 1975.)</li>                                                                                              
<li>Djevica ili moj Gabrijel o sebi i drugima  (Split, Čakavski sabor,1977)</li>                             
<li>Zapisi s Kube  (Rijeka, s.n., 1979)</li>                                                   
<li>Leptiri i druge pripovijetke  (Zagreb, August Cesarec, 1979)</li>                              
<li>Hajka za mnom po otoku 1  (Zagreb, Spektar, 1985)</li>                                                  
<li>Nikako do mladosti  (Zagreb, Spektar, 1985)</li>                                                                   
<li>Ulica propuha   (Rijeka, Izdavački centar Rijeka, 1985)</li>                                                            
<li>Haron i sudbine  (Beograd, Četvrti jul, 1988)</li>                                                                 
<li>Pakao nade: hajka za mnom po otoku 2, golootočke varijacije  (Zagreb, Trgorast, 1997)</li>              
<li>Večernji razgovori, 1995.-2000.  (Rijeka, Adamić, 2001)</li>                                        
<li>Kvarnerski poliptih  (Rijeka, Izdavački centar Rijeka, 2004)</li>                                                                                                                 
<li>Moj prijatelj kos  (Zagreb, Durieux, 2004)</li>                                                                                                                                                                    
<li>Pakao nade: hajka za mnom po otoku 2, golootočke varijacije  (Zagreb, Razlog, 2004)</li>
</ul>                                                                        
<br/><br/>
U više je navrata nagrađivan književnim nagradama, među ostalim, čak šest puta nagradom "Drago Gervais". Njegovi su radovi prevedeni na talijanski, španjolski i engleski jezik. 
Ante Zemljar bio je član Društva hrvatskih književnika (DHK), Hrvatskog društva pisaca (HDP) i hrvatskog PEN centra.
        
    </div>
</div>
